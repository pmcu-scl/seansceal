# Gabhálacha Éireann
## Gabháil Pharthaláin
Tríd chéad bliain i ndiaidh na Díleann a tháinig
Parthalán agus a mhuinir go hÉirinn. In Inbhear
Scéine a tháinig siad i dtír, ach ar Inis Saimhéir ag béal
na hÉirne a chuir siad fúthu. Saimhéar ab ainm do
mheaschú a bhí ag Parthalán, agus in éad lena bhean
mharaigh sé an cú agus tugadh ainm an chú riamh ó
shin ar an oileán ina ndearna sé an marfach.

Mharaigh Parthalán a athair agus a mháthair ag
iarraidh an ríocht a bhaint amach dá dheartháir, agus
b'éigean dó féin is dá mhuintir teitheadh ansin gur
bhain siad Éire amach. De réir mar a bhí na blianta á
gcaitheamh bhí méadú ag teacht ar a sliocht go dtí go
raibh naoi míle díobh ann faoi dheireadh. Taibhríodh 
dóibh sin go raibh an bás ag tarraingt orthu agus
chruinnigh siad go léir le chéile ar Sheanmhaigh Éadair
go bhfuair an t-iomlán acu bás de phlá ann taobh istigh
de sheachtain.
